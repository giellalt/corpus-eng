<document xml:lang="eng" id="no_id"><header><title>Samediggi - Saamelaiskäräjät - Cultural programs</title><genre code="admin"/><author><unknown/></author><translator><unknown/></translator><translated_from xml:lang="fin"/><wordcount>460</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=457&amp;lang=english.html</origFileName><parallel_text xml:lang="fin" location="index2.php_option=com_content_task=view_id=457_lang=finnish.html"/><parallel_text xml:lang="sme" location="index2.php_option=com_content_task=view_id=457_lang=davvi.html"/><parallel_text xml:lang="smn" location="index2.php_option=com_content_task=view_id=457_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Cultural programs</p>
<p xml:lang="mdf"></p>
<p xml:lang="mdf"></p>
<p xml:lang="fin">Saamelaisten artistien musiikki- ja muut kulttuuriesitykset soveltuvat erinomaisesti kongressien tai koulutustilaisuuksien tervetulo-ohjelmiksi, pääjuhlien ohjelmanumeroiksi tai kokonaisiksi konserteiksi. Sajoksen Kokous- ja tapahtumapalvelut järjestää ryhmänne saamelaishenkisen kulttuuriohjelman tai -ohjelmiston.</p>
<p xml:lang="fin">Esittelemme tässä saamelaisia taiteilijoita, jotka ovat varattavissa juhlistamaan tilaisuuttanne.</p>
<p xml:lang="smn">1. <em type="italic">Annukka Hirvasvuopio-Laiti (Hirvas-Niillasa Heaikka Annukka) </em></p>
<p xml:lang="fin">on saamelainen muusikko ja Tampereen yliopistosta valmistunut musiikintutkija/etnomusikologi (FM). Annukka Hirvasvuopio-Laiti on kotoisin Vuotson alueelta ja asuu nykyään perheineen Utsjoella. Annukka on saamelaista etno/maailmanmusiikkia esittävän Vilddas-yhtyeen solisti. Hän on esittänyt musiikkia laidasta laitaan, klassisesta heviin, mutta läheisimmäksi musiikkityylikseen hän nimeää kansanmusiikkiin pohjaavan musiikin ja laulutyylit. Pohjoissaamelainen perinnemusiikki, joiku, on lähellä hänen sydäntään. Annukka on työskennellyt laulamisen ohella mm. musiikinopettajana, luennoitsijana, näyttelijänä ja Saamelaiskäräjien Saamelaismusiikkikeskuksen projektivastaavana. Annukka Hirvasvuopio-Laiti pitää myös luentoja saamelaisesta musiikista ja kulttuurista suomeksi, pohjoissaameksi ja englanniksi.</p>
<p xml:lang="smn"><em type="italic">2. Ánnámáret Ensemble </em></p>
<p xml:lang="fin">Korkealaatuista saamelaismusiikkia, joka on tätä päivää. Akustisessa kokoonpanossa soi haitari, busuki, konstrabasso, piano ja klarinetti ja laulusolistina toimii Inarista kotoisin oleva Anna Näkkäläjärvi. Ohjelman kesto viidestä minuutista tuntiin, riippuen ryhmän tilaisuuden luonteesta. Anna Näkkäläjärvi on julkaissut keväällä 2011 cd:n nimeltä <span type="quote">"Bealljecinat/Earrings"</span>.</p>
<p xml:lang="smn"><em type="italic">3. Kristiina (Tiina) Aikio </em></p>
<p xml:lang="fin">Kristiina Aikio on vuotsolainen saamelaisartisti. Kristiina on harrastanut laulamista 25 vuotta, josta joikaamista 8 vuotta. Tiina Aikio on julkaissut useita levyjä, mm. Ále Mana ja Sapmi Vaimmus (<span type="quote" xml:lang="fin">”Lappi sydämessä”</span>). Tiina Aikio esiintyy Sajoksessa yhdessä säestäjänsä kanssa tai suuremmissa kokoonpanoissa sopimuksen mukaan.</p>
<p xml:lang="fin"><em type="italic">4. Tuupa Records Oy - saamenkielistä musiikkia kymmenen vuoden kokemuksella </em></p>
<p xml:lang="fin">Tuupa Records Oy on koko Suomessa toimiva monipuolinen AV-alan yritys. Tuupa Records tarjoaa ammattitaitoista ja laadukasta palvelua niin äänitys- kuin videotuotantopuolellakin. He suunnittelevat ja toteuttavat esimerkiksi: äänitys- ja miksauspalvelua, tapahtumatekniikka, live-äänentoistopalvelut, esittelyvideot / tuote-esittelyt, TV-ja radiomainokset, musiikkivideot ja formaattien muokkaukset.</p>
<p xml:lang="fin">Tuupa Records Oy:n värikkääseen ohjelmatoimistoon kuuluu loistavia artisteja ja taiteilijoita.Tuupa haluaa kehittää ja tukea saamenkieltä ja kulttuuria, siksi he tuottavat ja julkaisevat pääsääntöisesti saamenkielistä musiikkia, mutta poikkeuksia tietenkin on! Saamelaiset artistit:</p>
<p xml:lang="smn">* <em type="italic">Niillas Holmberg ja Roope Mäenpää </em>(tummanpuhuvaa pohjoissaamenkielistä folkkia) </p>
<p xml:lang="fin">* <em type="italic">SomBy </em>(saamenkielistä rock-musiikkia soittava yhtye) </p>
<p xml:lang="fin">* <em type="italic">Ailu Vall </em>e (Utsjoen Kaamasmukasta kotoisin oleva rap-artisti, joka räppää pohjoissaameksi) </p>
<p xml:lang="fin">* <em type="italic">Ulda </em>(pohjoissaamenkielistä joikuetnoa!) </p>
<p xml:lang="fin">* <em type="italic">Vilddas </em>(pitkän uran tehnyt etno-poppoo) </p>
<p xml:lang="fin">* <em type="italic">Los Selibatos </em>(bändi ilman kompromissejä ja missejä) </p>
<p xml:lang="fin">* <em type="italic">Amoc </em>(saamelaisen rapin isä) </p>
<p xml:lang="fin">* <em type="italic">Tiina Sanila Band </em>(kolttasaamenkielistä rockia) </p>
<p xml:lang="fin">* <em type="italic">Irdon </em>(akustista musisointia pohjoissaameksi) </p>
<p xml:lang="fin">* <em type="italic">Spire </em>(saamenkielistä pop-rokkia) </p>
<p xml:lang="fin">* DJ palvelut mm <em type="italic">.Dj Stuorraguoika </em></p>
<p xml:lang="fin">Yhteystiedot: Jussi Isokoski, toimitusjohtaja-tuottaja, Tuupa Records Oy, Gsm: 040 846 5844 www.tuuparecords.fi</p>
<p xml:lang="fin"><em type="italic">5. Joikukotsamo </em></p>
<p xml:lang="fin">Saamelainen poromiesperhe Armi ja Timo Palonoja Joikukotsamosta Saariselältä järjestävät monipuolisia kulttuuri- ja luonto-ohjelmia matkailijoille. Saatavilla mm. rummutusretkiä Joikun Kodalla ja porosafareita Saariselän maisemissa. Ohjelmaa ja ruokailupalveluja saatavilla myös isoille ryhmille.</p>
<p xml:lang="fin"><em type="italic">6. Heli Aikio ja Heikki Nikula </em></p>
<p xml:lang="fin">Sajokseen esiintymään voi tilata myös inarinsaamelaisen Heli Aikion, joka laulaa inarinsaamenkielisiä lauluja ja LIVĐEä. Helin säestäjänä toimii mm. niin ikään inarinsaamelainen Heikki Nikula. Heikki Nikula säestää myös muita saamelaisartisteja.</p>
<p xml:lang="fin"><em type="italic">Kulttuurituottaja </em></p>
<p xml:lang="fin">Mikäli haluat olla mukana Sajoksen Kulttuuriohjelmapankissa, ota yhteys Sajokseen, soita numeroon 010 839 3109. Tai täytä kulttuurituottajalomake.</p>
</body></document>
