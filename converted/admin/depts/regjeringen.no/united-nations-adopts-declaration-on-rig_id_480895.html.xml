<document xml:lang="eng" id="no_id"><header><title>Eamiálbmotjulggaštus maid ON’a váldočoahkkin lea mearridan - regjeringen.no</title><genre code="admin"/><author><person firstname="" lastname="Arbeids- og inkluderingsdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2007</year><publChannel><publication><publisher>regjeringen.no</publisher></publication></publChannel><wordcount>265</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/en/dep/aid/press-centre/press-releases/2007/United-Nations-adopts-Declaration-on-Rig.html?id=480895</origFileName><parallel_text xml:lang="nob" location="111_id_480895.html"/><parallel_text xml:lang="sme" location="eamialbmotjulggatus-maid-ona-valdooahkki_id_480895.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p xml:lang="nob">Urfolkserklæringen vedtatt av FNs generalforsamling - regjeringen.no</p>
<p xml:lang="swe"></p>
<p xml:lang="swe"></p>
<p xml:lang="swe"></p>
<p type="title" xml:lang="nob">Urfolkserklæringen vedtatt av FNs generalforsamling</p>
<p xml:lang="nob"><em type="italic">– Dette er en svært gledelig og stor dag for samene og andre urfolk over hele verden, sier arbeids- og inkluderingsminister Bjarne Håkon Hanssen. </em></p>
<p xml:lang="nob">Ulike urfolksgrupper har deltatt i arbeidet med erklæringen.</p>
<p xml:lang="nob">– I dag, den 13. september, ble FN-erklæringen om urfolksrettigheter vedtatt i FNs generalforsamling. Erklæringen er ikke et folkerettslig bindende dokument, men vil legge viktige føringer i det videre arbeidet for å fastslå hvilke rettigheter urfolk har. Erklæringen vil nok bli særlig viktig for fattige urfolk i land i Sør som er blant de mest marginaliserte grupper i samfunnet, sier statsråden.</p>
<p xml:lang="nob">Erklæringen har bestemmelser både når det gjelder grunnleggende behov som mat, helse og utdanning, i tillegg til bestemmelser om bruk av tradisjonelle ressurser og landområder.</p>
<p xml:lang="nob">– For Norges del er urfolkserklæringen i tråd med regjeringens politikk overfor samene, presiserer sameminister Bjarne Håkon Hanssen.</p>
<p type="title" xml:lang="nob">Bakgrunn</p>
<p xml:lang="nob">Erklæringen er utarbeidet i en prosess med tett samarbeid mellom stater og ulike urfolksgrupper. Norske myndigheter har deltatt aktivt i arbeidet med urfolkserklæringen siden dette startet i 1984. Regjeringens mål har vært en erklæring som kan bidra til et styrket rettslig vern for verdens urfolk. I arbeidet har regjeringen hatt et nært samarbeid med Sametinget som hele tiden har vært representert i den norske delegasjonen til forhandlingene i FN om urfolkserklæringen.</p>
<p xml:lang="nob">FNs menneskerettighetsråd sluttet seg i juni 2006 til utkastet til urfolkserklæringen fremmet fra en arbeidsgruppe etablert av Menneskerettighetskommisjonen. Under den påfølgende behandlingen i generalforsamlingens 3. komité i november 2006 ble det vedtatt at man skulle forsøke å vedta en erklæring innen utgangen av september 2007.</p>
</body></document>