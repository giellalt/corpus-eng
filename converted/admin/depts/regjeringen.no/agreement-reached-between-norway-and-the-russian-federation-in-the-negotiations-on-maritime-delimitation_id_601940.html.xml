<document xml:lang="eng" id="no_id"><header><title>Norge ja Ruošša ovttaoaiavilis juohkinlinnjášiehtadallamiin - regjeringen.no</title><genre code="admin"/><author><person firstname="" lastname="Statsministerens kontor" sex="unknown" born="" nationality=""/></author><translator><unknown/></translator><translated_from xml:lang="nob"/><year>2010</year><publChannel><publication><publisher>regjeringen.no</publisher></publication></publChannel><wordcount>387</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/en/dep/smk/press-center/Press-releases/2010/Agreement-reached-between-Norway-and-the-Russian-Federation-in-the-negotiations-on-maritime-delimitation.html?id=601940</origFileName><parallel_text xml:lang="nob" location="enighet-mellom-norge-og-russland-i-delelinjeforhandlingene-_id_601940.html"/><parallel_text xml:lang="sme" location="norge-ja-ruoa-ovttaoaiavilis-juohkinlinnjaiehtadallamiin_id_601940.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p xml:lang="nob">Enighet mellom Norge og Russland i delelinjeforhandlingene - regjeringen.no</p>
<p xml:lang="swe"></p>
<p xml:lang="swe"></p>
<p xml:lang="swe"></p>
<p type="title" xml:lang="nob">Enighet mellom Norge og Russland i delelinjeforhandlingene</p>
<p xml:lang="nob"><em type="italic">- Det er nå oppnådd enighet mellom de norske og russiske forhandlingsdelegasjoner om trekkingen av en grenselinje i Barentshavet og Polhavet, sier statsminister Jens Stoltenberg. </em></p>
<p xml:lang="nno"><em type="italic">President Medvedjev og statsminister Stoltenberg på den felles signeringsseremonien på Akershus slott tirsdag. Foto: Berit Roald/Scanpix. </em></p>
<list><p type="listitem" xml:lang="nob">Se bilder fra møtene mellom Stoltenberg og Medvedjev .</p>
<p type="listitem" xml:lang="nno">Se pressekonferansen med Stoltenberg og Medvedjev på Nett-TV .</p>
<p type="listitem" xml:lang="nno">Fellesuttalelse om maritim avgrensning og samarbeid i Barentshavet og Polhavet .</p>
</list><p xml:lang="nob">- Dette er en historisk dag. Vi har oppnådd et gjennombrudd i det viktigste utestående spørsmålet mellom Russland og Norge, sier statsminister Jens Stoltenberg.</p>
<p xml:lang="nob">Enigheten kunngjøres i dag gjennom en felles uttalelse fra Russland og Norges utenriksministre. Og den forankres i den felles erklæringen som statsminister Jens Stoltenberg og president Medvedjev skal signere.</p>
<p xml:lang="nob">Den maritime avgrensningen mellom Norge og Russland i Barentshavet og Polhavet er et spørsmål som har vært gjenstand for omfattende forhandlinger i 40 år. Forhandlingene er nå avsluttet, men det gjenstår noe teknisk kontrollarbeid før selve avtalen kan legges fram for undertegning. Deretter skal avtalen behandles av de to lands respektive nasjonalforsamlinger.</p>
<p xml:lang="nob">- Løsningen er resultat av et grundig og omfattende faglig arbeid forankret i folkeretten, og er et uttrykk for den vekt Norge og Russland tillegger folkeretten som kyststater. Løsningen framstår som god og balansert og vil tjene begge land, sier statsminister Stoltenberg.</p>
<p xml:lang="nob">Den anbefalte løsningen innebærer at det omstridte området på omkring 175 000 kvadratkilometer deles i to tilnærmet like deler. Løsningen vil også omfatte bestemmelser om samarbeid på fiskeri- og petroleumssektoren. Norge og Russland ønsker å videreføre og styrke det gode og langvarige samarbeidet om forvaltningen av de levende ressurser i området. Når det gjelder petroleumssektoren legges det opp til avtalebestemmelser som kan åpne et nytt kapittel i norsk-russisk samarbeid, ved detaljerte regler og prosedyrer med sikte på å sikre en ansvarlig og kostnadseffektiv forvaltning av petroleumsressursene i tilfeller der en enkelt olje- eller gassforekomst skulle strekke seg over avgrensningslinjen.</p>
<p xml:lang="nob">- En avklart grenselinje åpner helt nye perspektiver for samarbeid i nord, om ressurser, næringsliv, arbeidsplasser og folk-til-folk samarbeid på tvers av vår felles grense. Ikke minst for våre befolkninger i nord er det en historisk dag. Jeg vil takke våre to utenriksministre og forhandlere for den intense innsats som nå har lykkes, sier Stoltenberg.</p>
</body></document>