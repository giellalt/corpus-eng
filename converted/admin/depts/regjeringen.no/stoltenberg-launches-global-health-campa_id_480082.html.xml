<document xml:lang="eng" id="no_id">
  <header>
    <title>Stoltenberg almmuha ođđa dearvvašvuođaáŋggirdeami geafes riikkaid várás - regjeringen.no</title>
    <genre code="admin"/>
    <author>
      <person firstname="" lastname="Statsministerens kontor" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2007</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>419</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/en/dep/smk/press-center/Press-releases/2007/Stoltenberg-launches-global-health-campa.html?id=480082</origFileName>
    <parallel_text xml:lang="nob" location="stoltenberg-lanserer-ny-helsekampanje-fo_id_480082.html"/>
    <parallel_text xml:lang="sme" location="stoltenberg-almmuha-oa-dearvvavuoaaggird_id_480082.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Stoltenberg lanserer ny helsekampanje for fattige land - regjeringen.no</p>
    <p xml:lang="nno"></p>
    <p xml:lang="nno"></p>
    <p xml:lang="nno"></p>
    <p type="title" xml:lang="nno">Stoltenberg lanserer ny helsekampanje for fattige land</p>
    <p xml:lang="nob"><em type="italic">-Et nytt sterkt initiativ for å nå de helserettede tusenårsmålene. Slik beskriver statsminister Jens Stoltenberg Det internasjonale helsepartnerskapet som han lanserte i London i dag sammen med den britiske statsministeren Gordon Brown. </em></p>
    <p xml:lang="nob">Stoltenberg møtte statsminister Brown, helseministrene fra flere afrikanske og asiatiske land og representanter for åtte av de største internasjonale helseorganisasjonene. De møttes for å gå sammen om Det internasjonale helsepartnerskapet. Gjennom dette initiativet vil deltakerne arbeide for å redde millioner av liv ved å bygge bedre helsesystemer i noen av verdens fattigste land.</p>
    <p xml:lang="nob">Det internasjonale helsepartnerskapet er ledd i en ny verdensomspennende kampanje for å nå de helserettede tusenårsmålene – ved å sikre at barn ikke dør, redusere dødelighet blant mødre og kjempe mot de største sykdommene.</p>
    <p xml:lang="nob"><em type="italic">Statsminister Stoltenberg tas i mot av statsminister Brown utenfor 10 Downing Street. Foto: Scanpix </em></p>
    <p xml:lang="nob">-Hvert tredje sekund dør et barn under fem år av sykdommer som kan behandles eller forebygges, hvert minutt dør det en kvinne i barsel. Som far, økonom og politiker, mener jeg at dette er moralsk uakseptabelt og ser det som et alvorlig hinder for utvikling i fattige land. Kun ved å styrke helsesystemene i fattige land kan vi få til å øke farten i arbeidet med å nå de helserettede tusenårsmålene, sier statsminister Jens Stoltenberg.</p>
    <p xml:lang="nob">Det internasjonale helsepartnerskapet arbeider for at helsebistand skal fungere bedre for fattige land og akselerere utviklingen ved å:</p>
    <list>
      <p type="listitem" xml:lang="nob">sørge for bedre koordinering av givere</p>
      <p type="listitem" xml:lang="nob">fokusere på bedre helsesystemer som et hele i stedet for å fokusere på enkeltsykdommer eller saker</p>
      <p type="listitem" xml:lang="nob">utvikle og støtte landenes egne helseplaner</p>
    </list>
    <p xml:lang="nob">Verdens helseorganisasjon (WHO), Verdensbanken, UNAIDS, UNFPA, GAVI-alliansen, UNICEF, Gates-stiftelsen og giverland som Norge, Storbritannia, Tyskland og Frankrike samler seg i dag om en forpliktelse til å samarbeide bedre for å redusere byrden som mengden givere og organisasjoner utgjør for fattige land, og i stedet støtte bedre opp om de helsebehovene som fattige land selv har identifisert som viktige. Til sammen representerer partnerne i Det internasjonale helsepartnerskapet halvparten av verdens pengeinnsats på helsebistand.</p>
    <p xml:lang="nob">Helseministrene fra Burundi, Etiopia, Kenya, Mosambik, Zambia, Kambodsja og Nepal gikk inn i Det internasjonale helsepartnerskapet i dag. De mener de vil ha en gevinst av bedre koordinering mellom giverland og internasjonale organisasjoner i sitt arbeid med å forbedre landets helsetjenester. De har forpliktet seg til å øke offentlig finansiering av helsetjenester og sikre at de fattigste i befolkningen får tilgang til helsetjenester uten overdrevne kostnader.</p>
    <p xml:lang="nob">Les mer om Stoltenbergs engajsement for tusenårsmål nummer fire og fem</p>
  </body>
</document>
