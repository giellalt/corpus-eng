<document xml:lang="eng" id="no_id"><header><title>Norga ja Ruošša čállet vuollái soahpamuša rádjaássiduođaštusa birra - regjeringen.no</title><genre code="admin"/><author><person firstname="" lastname="Utenriksdepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>444</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/en/dep/ud/press/news/2010/russia-and-norway-sign-agreement-on-loca.html?id=622461</origFileName><parallel_text xml:lang="nno" location="marianne-a-olsen-mottok-gandhistipendet-_id_623349.html"/><parallel_text xml:lang="nob" location="noreg-og-russland-underteiknar-avtale-om_id_622461.html"/><parallel_text xml:lang="sme" location="radjaassiduodastusa_id_622461.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header>
<body>
<p xml:lang="nob">Underteiknar avtale om grensebuarbevis - regjeringen.no</p>
<p xml:lang="tur"></p>
<p xml:lang="tur"></p>
<p xml:lang="tur"></p>
<p type="title" xml:lang="nno">Noreg og Russland underteiknar avtale om grensebuarbevis</p>
<p xml:lang="nno"><em type="italic">I samband med det andre utanriksministermøtet i Den nordlege dimensjon i Oslo 2. november underteikna Noreg og Russland ein avtale om forenkling av reiser for grensebuarar i Noreg og Russland. </em></p>
<p xml:lang="nno">- Avtalen om grensebuarbevis vil innebere ei vesentleg forenkling for innbyggjarane i grense¬området, og dermed leggje til rette for auka kontakt mellom Noreg og Russland. Dette er eit viktig steg på vegen til å opne opp grenseområdet for endå tettare kontakt og samarbeid mellom Noreg og Russland i nord, seier utanriksminister Jonas Gahr Støre.</p>
<p xml:lang="nno">Innbyggjarane i dei delane av Noreg og Russland som ligg mindre enn 30 kilometer frå grensa, samt heile Korzunovo kommune, vil kunne søkje om grensebuarbevis. Innehavarar kan opphalde seg i opptil 15 dagar i strekk i grenseområdet i den andre staten utan visum. Avtalen vil omfatte opptil 9 000 personar i Sør-Varanger kommune og opptil 45 000 personar i Petsjenga rajon på russisk side.</p>
<p xml:lang="nno">- Avtalen vil styrkje det regionale samarbeidet i nord og leggje til rette for auka aktivitet på land, både innan turisme og anna næringsliv. Det vil og betre vilkåra for folk-til-folk-samarbeidet i våre to land, seier kommunal- og regionalminister Liv Signe Navarsete.</p>
<p xml:lang="nno">Forhandlingane om grensebuarbevis er på norsk side blitt leidde av Justisdepartementet, som også vil koordinere arbeidet med å innføre ordninga.</p>
<p xml:lang="nno">- Eg er godt nøgd med at denne avtalen kjem på plass. Vi har i seinare tid òg styrkt samarbeidet med russiske myndigheiter på justissektoren, og vi har ein avtale om tilbaketaking av personar utan lovleg opphald. Den fungerer godt, seier justisminister Knut Storberget.</p>
<p xml:lang="nno">Grensebuarbeviset er eit steg på vegen i ein større prosess for å opne for meir samarbeid over den norsk-russiske grensa. Utanriksministrane Støre og Lavrov har sett seg høge mål for det vidare samarbeidet mellom Noreg og Russland, og ei felles norsk-russisk erklæring om styrkt grensenært samarbeid ble også underteikna i dag.</p>
<p xml:lang="nno">- Felleserklæringa om styrkt grensenært samarbeid viser at Russland og Noreg har felles dagsorden når det gjeld utvikling av samarbeidet i nord. Det finst eit stort potensial på område som til dømes petroleumsutvinning, energieffektivisering og reiseliv. Vi har også mykje å vinne på å styrke samarbeidet om miljø og sjøsikkerhet, seier Støre.</p>
<p xml:lang="nno">- For at det grenseoverskridande samarbeidet skal fungere, må gode ordningar for grensepassering, arbeidsmigrasjon og tollklarering vere på plass. Ennå kan mykje gjerast for å betre dagens ordningar. Desse temaa står difor sentralt i erklæringa, seier utanriksministaren.</p>
<p xml:lang="nno">De to utanriksministrane vil følgje opp arbeide under erklæringa i sine regelmessige møter.</p>
<p xml:lang="nob">Felleserklæring fra Norge og Russland</p>
<p xml:lang="kal">Faktaark</p>
<p xml:lang="nob">Felleserklæringen på russisk</p>
<p xml:lang="nob">Les mer om avtalen på Justisdepartementets sider</p>
<p xml:lang="nno">Sjå bilete frå møtene på UDs Flickr side</p>
</body></document>
