<document xml:lang="eng" id="no_id">
  <header>
    <title>Ođđa huksengeađggit davvin - regjeringen.no</title>
    <genre code="admin"/>
    <author>
      <person firstname="" lastname="Statsministerens kontor" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2009</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>459</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/en/dep/smk/press-center/Press-releases/2009/moving-forwards-in-the-high-north.html?id=548806</origFileName>
    <parallel_text xml:lang="nob" location="nye-byggesteiner-i-nord_id_548806.html"/>
    <parallel_text xml:lang="sme" location="oa-huksengeaggit-davvin_id_548806.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Nye byggesteiner i nord - regjeringen.no</p>
    <p xml:lang="nno"></p>
    <p xml:lang="nno"></p>
    <p xml:lang="nno"></p>
    <p type="title" xml:lang="nno">Nye byggesteiner i nord</p>
    <p xml:lang="nob"><em type="italic">Regjeringen la 12. mars fram videreutviklingen av nordområdestrategien, <span type="quote" xml:lang="nno">”Nye byggesteiner i nord”</span>. Den innebærer en kraftig satsing på næringsutvikling til lands og til havs og en opptrapping på investeringer til samferdsel, farleder og havner i nord. Regjeringen vil videreføre den tunge kunnskaps- og miljøsatsingen med å videreutvikle kunnskapsmiljøene i Tromsø til et internasjonalt ledende senter for forsking på klima og miljø i nordområdene, og styrket overvåkning av aktiviteten i Barentshavet. </em></p>
    <list>
      <p type="listitem" xml:lang="nno">Se presentasjonen på Nett-TV .</p>
    </list>
    <p xml:lang="nob">Regjeringen legger i dag fram planer for arbeidet med nordområdene de neste 10-15 årene.</p>
    <p xml:lang="nob">– I Soria Moria-erklæringen slo regjeringen fast at nordområdene er Norges viktigste strategiske satsingsområde. I desember 2006 la vi fram vår nordområdestrategi hvor vi pekte ut 22 tiltakspunkter som allerede er gjennomført eller i ferd med å bli gjennomført. Nå er det tid for nye byggesteiner i nordområde-satsingen. Vi trekker opp linjene for en sterk satsing på næringsutvikling. For neste ti-års periode vil vi ha et vesentlig høyere investeringsnivå for å oppgradere transportnett og havner i nord, sier statsminister Jens Stoltenberg.</p>
    <p xml:lang="nno">– Det er riktig at utfordringene i nord er spesielt store, og nå går vi i gang med å ta igjen etterslepet. Vi tar et krafttak for vegene. Jeg vil også understreke den veldig positive distriktspolitiske effekten totalt sett, sier samferdselsminister Liv Signe Navarsete.</p>
    <p xml:lang="nob">Regjeringen vil arbeide videre med utviklingen av et mer helhetlig overvåkings- og varslingssystem for de nordlige havområder. Regjeringen tar også grep for å videreutvikle kunnskapsmiljøene i Tromsø til et internasjonalt ledende senter for forskning på klima og miljø.</p>
    <p xml:lang="nob">– For meg er det avgjørende at miljø står i forgrunnen i nordområdesatsingen, og vekten på et kunnskapsløft for landsdelen er også helt i tråd med våre prioriteringer, sier finansminister Kristin Halvorsen.</p>
    <p xml:lang="nob">Regjeringen har startet arbeidet med å forberede beslutningsgrunnlaget for å kunne anskaffe et nytt isgående forskningsfartøy. Forutsatt at kvalitetssikringen er tilfredsstillende tar regjeringen sikte på å anskaffe et nytt isgående forskningsfartøy med hjemmehavn i Tromsø i løpet av de nærmeste årene.</p>
    <p xml:lang="nob">– For infrastruktur og sjøsikkerhet langs kysten, og for utvikling av framtidens marine næringer inneholder neste trinnet i nordområdestrategien helt sentrale byggesteiner. Dette er en god dag for befolkninga i nord og for Norge, sier fiskeri- og kystminister Helga Pedersen.</p>
    <p xml:lang="nob">Regjeringen vil legge til rette for en nasjonal satsing på oppdrett av torsk. Regjeringen vil også etablere en nasjonal satsing på marin bioprospektering for å videreutvikle en av våre viktigste næringer og utnytte våre marine ressurser på en ny måte.</p>
    <p xml:lang="nob">– Nordområdepolitikken dreier seg om å konsentrere innsatsen om tunge prosjekter på strategiske satsingsområder der Norge har naturlige fortrinn, historisk, geografisk og kompetansemessig, for å etablere fremtidsrettet virksomhet i nord, og samtidig styrke både landsdelen og Norges posisjon internasjonalt, sier utenriksminister Jonas Gahr Støre.</p>
  </body>
</document>
