<document xml:lang="eng" id="no_id"><header><title>Suohkansuorggi vearrodietnasat lassánit 2012:s - regjeringen.no</title><genre code="admin"/><author><person firstname="" lastname="Kommunal- og regionaldepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>137</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/en/dep/krd/press/press-releases/2012/increased-tax-revenues-for-the-local-gov.html?id=682335</origFileName><parallel_text xml:lang="nno" location="auka-skatteinntekter-for-kommunesektoren_id_682335.html"/><parallel_text xml:lang="sme" location="suohkansuorggi-vearrodietnasat-lassanit-_id_682335.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p xml:lang="nno">Auka skatteinntekter for kommunesektoren i 2012 - regjeringen.no</p>
<p xml:lang="koi"></p>
<p xml:lang="koi"></p>
<p xml:lang="koi"></p>
<p type="title" xml:lang="nno">Revidert nasjonalbudsjett 2012</p>
<p type="title" xml:lang="nno">Auka skatteinntekter for kommunesektoren i 2012</p>
<p xml:lang="nno"><em type="italic">Anslag syner at kommunesektoren får heile 2,3 milliardar kroner meir i skatteinntekter i 2012. – Ei klar styrking av kommunane sin økonomi, seier kommunal- og regionalminister Liv Signe Navarsete. </em></p>
<p xml:lang="nno">- God vekst i norsk økonomi gir auka inntekter til kommunane. Det betyr at kommunane kan betre sin økonomiske situasjon eller betre tenestene til innbyggjarane. Desse ekstra pengane kan kommunane bruke til å bygge ut enda fleire sjukeheimar, barnehageplassar eller betre skular, seier Navarsete.</p>
<p xml:lang="nno">Veksten i kommunesektorens samla inntekter i 2012 blir 5,1 milliardar kroner. Veksten i dei frie inntektene blir 3,5 milliardar kroner.</p>
<p xml:lang="nno">Kommunesektoren sine skatteinntekter i 2012 vil bli vurdert på nytt når statsbudsjettet 2013 blir lagt fram til hausten.</p>
<p xml:lang="nno">Kommunal- og regionaldepartementet sin pressetelefon: 22 24 25 00</p>
</body></document>
