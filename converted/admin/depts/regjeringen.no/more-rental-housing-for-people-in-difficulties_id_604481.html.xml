<document xml:lang="eng" id="no_id"><header><title>Eanet láigoorrunsajit daidda guđet leat váttes dilis - regjeringen.no</title><genre code="admin"/><author><person firstname="" lastname="Kommunal- og regionaldepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2010</year><publChannel><publication><publisher>regjeringen.no</publisher></publication></publChannel><wordcount>188</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/en/dep/krd/press/press-releases/2010/More-rental-housing-for-people-in-difficulties.html?id=604481</origFileName><parallel_text xml:lang="nno" location="rnb-fleire-utleigebustader-til-vanskelegstilte_id_604481.html"/><parallel_text xml:lang="sme" location="eanet-laigoorrunsajit-daidda-guet-leat-vattes-dilis_id_604481.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nno">Fleire utleigebustader til vanskelegstilte - regjeringen.no</p>
<p xml:lang="koi"></p>
<p xml:lang="koi"></p>
<p xml:lang="koi"></p>
<p type="title" xml:lang="nno">Revidert nasjonalbudsjett 2010</p>
<p type="title" xml:lang="nno">Fleire utleigebustader til vanskelegstilte</p>
<p xml:lang="nno"><em type="italic">- Det er mange som har søkt om tilskot for å etablere utleigebustader i år. Vi aukar tilskotet til utleigebustader med 88,8 millionar kroner i 2010 i revidert nasjonalbudsjett. Dette inneber at Husbanken kan gi tilskot til om lag 1150 bustader i år, seier kommunal- og regionalminister Liv Signe Navarsete. </em></p>
<p xml:lang="nno">Inkludert auken i revidert nasjonalbudsjett, vil ramma til tilskot til utleigebustader vere på 400 millionar kroner i 2010.</p>
<p xml:lang="nno">- Husbanken spelar ei viktig rolle for kommunane i deira arbeid med å skaffe folk tak over hovudet. Mange kommunar har for få utleigebustader til vanskelegstilte. Bustadtilskotet er viktig for å skaffe fleire, og eg er nøgd med at kommunane prioriterer dei som slit på bustadmarknaden, seier Navarsete.</p>
<p xml:lang="nno">Aktiviteten på bustadtilskot til utleigebustader auka kraftig i 2009. Det kom mellom anna av at tilsegnsramma blei auka i tiltakspakka for arbeid. Den høge aktiviteten har haldt fram i 2010. I første kvartal i år fekk Husbanken søknader om 50 prosent meir i tilskot enn i same periode i 2009.</p>
<p xml:lang="nno">Kommunal- og regionaldepartementet sin pressetelefon: 22 24 25 00.</p>
</body></document>
